---
layout: post
title:  Neviditelná forma - David Černý „Růžový tank“
date:   2023-03-27 22:30:00
description: 
tags: edTech druhýSemestr CS KISK ISKM71
categories: edTech
comments: true
---

Tank číslo 23 jsem si vybral především proto, že je růžový. Rovněž mi příjde zajímavý tím, že tank jako takový pravděpodobně nikdy nebyl zamýšlen jako umělecký objekt, i přes to byl ale tank číslo 23 dlouhá léta vystavován. Růžová barva tanku pak není ani tak uměleckým vyjádřením, jako spíše protestním vyjádřením umělce.

<figure>
    <img src="/assets/img/tank23.jpg" alt="Růžový tank. Autor díla - David Černý. Autor fotografie - Bazi">
    <figcaption>Růžový tank. Autor díla - David Černý. Autor fotografie - Bazi</figcaption>
</figure>

Tank 23 se stal významným symbolem hned třikrát.

Původně tank sloužil jako tank a měl se podílet na osvobození prahy. Od roku 1945 byl pak umístěn na Smíchově jako památník osvobození prahy. 

Tank byl poprvé přetřen na růžovo v roce 1991 výtvarníkem Davidem Černým, následně obnoven a poté znovu natřen na růžovo skupinou poslanců, kteří na rozdíl od Černého nemohli býti za tento počin stíhání díky poslanecké imunitě, anžto by toto počínání mohlo být vnímáno jako poškozování národní památky.

V roce 2011 byl obnoven růžový nátěr tanku při příležitosti 20. výročí odsunu sovětských vojsk.

Je možné, že růžová barva měla tank a symbol sovětské moci zesměšnit. Osobně ale růžový tank tank za směšný nepovažuji a pobledlou růžovou vnímám spíše jako barevnou metaforu k odklonu od zářivě rudých sovětských praporů, v souvislosti s rozpadem SSSR.

Původní přetření tanku můžeme vnímat jako protest proti umístění tanku na Náměstí Kinských (dříve náměstí Sovětských tankistů) v Praze a proti SSSR obecně. Z tohoto pohledu vlastně není až tak důležité kde tank teď zrovna je, ale spíše kde není. Koneckonců svou výraznou barvou by působil nepatřičně prakticky kdekoliv, možná že i právě proto se tank mohl plavit po vltavě, nebo být výstavený v Brně. 


